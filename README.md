# Heuristieken

De Git repository is bijgewerkt en bevat nu alle benodigde files om de python files meteen te kunnen runnen vanuit één map. Meer delen van het programma zijn in functies gestopt en verdeeld over meerdere bestanden, om zo makkelijk aan te roepen te zijn op verschillende plekken. Naast de main file was er voorheen al een bestand wat de verschillende waardes voor de score functie berekent, evenals een bestand om de score daadwerkelijk te berekenen. Nu is er tevens een ‘Graph’ bestand, om de berekende trajecten in een figuur te kunnen plotten. Ook heeft elk algoritme een eigen bestand, dat geïmporteerd en aangeroepen kan worden in de main file.

Zoals bij Infrastructuur is genoemd maken we gebruik van meerdere files om routes te berekenen, visualiseren en scoren. Al deze functies worden in de main file geïmporteerd  en aangeroepen wanneer nodig. In de main file worden alle stations en verbindingen vanuit csv bestanden geladen en samengevoegd in een numpy array. In deze array stelt elke rij een station voor, met daarin positieve waardes op de indexen van de stations waarmee het direct verbonden is. Deze positieve waardes betreffen de reistijden tussen de twee stations. Op deze manier staat het gehele trein netwerk in een snel af te lezen symmetrische structuur. De namen van alle stations staan in een aparte list, waarin de index van elk station hetzelfde is als in de numpy array.

Voorheen hebben we succesvol lijnvoeringen kunnen maken door middel van een random algoritme, wat trajecten samenstelt door steeds vanuit een beginstation een willekeurig verbonden station aan het traject toe te voegen en bij het willekeurige station hetzelfde te doen. Deze week zijn we begonnen met het uitproberen van drie voorgestelde algoritmes: breadth-first, hill climber en greedy. We hebben op dit moment een eigen aanpassing aan de scorefunctie gemaakt, door de ‘t’ waarde te definiëren als het aantal keren dat een verbinding herbereden wordt binnen dezelfde lijnvoering, en meer strafpunten te geven hoe vaker dezelfde verbinding bereden wordt (zie eerste afbeelding bij ‘Datastructuur’. Dit betekent wel dat de optimale score lastiger te bepalen is.

Zoals genoemd bij Experimentatie hebben we voorheen een random search algoritme gebruikt en zijn we nu aan het experimenteren met breadth-first, hill climber en greedy algoritmes. Door deze verschillende algoritmes aan dezelfde score functie te ondervinden hopen we er snel achter te komen welke het meest optimaal is om een goede lijnvoering te berekenen.
